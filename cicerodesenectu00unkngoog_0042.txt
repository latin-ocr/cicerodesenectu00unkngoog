24 On Old Age. [Cn. MAJ.

quondam cum adsensu omnium dixi, ‘Miseram esse
senectutem quae se oratione defenderet! Non cani
nec rugae repente auctoritatem adripere possunt3 sed
honeste acta superior aetas fructus capit auctoritatis
extremos. 63. Haec enim ipsa sunt honorabilia quae
videntur levia atque communia, —salutari, adpeti, de-
cedi, adsurgi, deduci, reduci, consuli3 quae et apud
nos et in aliis civitatibuS‚ ut quaeque optime morata est,
ita diligentissime observantur. Lysandrum Lacedae-
monium, cujus modo feci mentionem, dicere aiunt
solitum Lacedaemonem esse honestissimum domici-
lium senectutis: nusquam enim tantum tribuitur aetati,
nusquam est senectus honoratior. Qin etiam memo-
riae proditum est, cum. Athenis ludis quidam in thea-
trum grandis natu venisset, magno consessu locum
nusquam ei datum a suis civibus3 cum autem ad
Lacedaemonios accessisset, qui, legati cum essent,-
certo in loco consederant, consurrexisse omnes illi
dicuntur, et senem sessum recepisse. 64. Qibus cum
a cuncto consessu plausus esset multiplex datuS, dix-
isse ex iis quendam, Axheniensis scire quae recta
essent, sed facere nolle. Multa in nostro collegio
praeclara, sed hoc de quo agimus in primis, quod, ut
quisque aetate antecedit, ita sententiae principatum
tenet3 neque solum honore antecedentibuS, sed iis
etiarn qui cum imperio sunt, majores natu augures
anteponuntur. Qae sunt igitur voluptates corporis
cum auctoritatis praemiis comparandae? quibus qui
splendide usi sunt, ii mihi videntur fabulam aetatis
peregisse, nec tamquam inexercitati histriones in ex-
tremo actu conruisse.

65. ‘At sunt morosi et anxii et iracundi et difficiles
senes.’ Si quaerimus, etiam avari: sed haec morum
vitia sunt, non senectutis. Ac morositas tamen et ea
vitia quae dixi habent aliquid excusationis, non illius
quidem justae, sed quae probari posse videatur: con-

