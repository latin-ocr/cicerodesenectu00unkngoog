xxm· 85·] Prospect qs a Better Life. 31

et quietam sine ullo labore et contentione traducere?
Sed nescio quo modo animus erigens se posteritatem
ita semper prospiciebat, quasi cum excessisset e vita
tum denique victurus esset. Qod quidem ni ita se
haberet, ut animi inmortales essent, haud optimi cujus-
que animus maxime ad inmortalitatis gloriam nitere-
tur. 83. Qid, quod sapientissimus quisque aequissimo
animo moritur, stultissimus iniquissimo? Nonne vobis
videtur is animus, qui plus cernat et longiuS, videre se
ad meliora proficisci3 ille autem cui obtusior sit acies
non videre? Equidem efferor studio patres vestros,
quos colui et dilexi, videndi3 neque vero eos solum
convenire aveo quos ipse cognovi, sed illos etiam de
quibus audivi et legi et ipse conscripsi. Qo quidem
me proficiscentem haud sane quis facile retraxerit,
nec tamquam Peliam recoxerit. Et si quis deus
mihi largiatur ut ex hac aetate repuerascam et in
f cunis vagiam, valde recusem3 nec vero velim, quasi
decurso spatio, ad carceres a calce revocari. 84. Qid
enim habet vita commodi? Qid non potius laboris?
Sed habeat sane: habet certe tamen aut satietatem
aut modum. Non lubet enim mihi deplorare vitam,

quod multi et ii docti saepe fecerunt: neque me vixisse
paenitet, quoniam ita vixi ut non frustra me natum
existumem ; et ex vita ita discedo tamquam ex hospitio,
non tamquam e domo. Commorandi enim natura
devorsorium nobis, non habitandi dedit. 85. O prae-
clarum diem, cum in illud divinum animorum con-
cilium coetumque proficiscar, cumque ex hac turba et
conluvione discedam! Proficiscar enim non ad eos
solum viros de quibus ante dixi, verum etiam ad Cato·
nem meum, quo nemo vir melior natus est, nemo pie·
tate praestantior3 cujus a me corpus est crematum, -—
quod contra decuit ab illo meum,—animus vero non
me deserens, sed respectans, in ea profecto loca disces·
sit, quo mihi ipsi cernebat esse veniendum. Qem ego

